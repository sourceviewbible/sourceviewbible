{"data":{"mongolian":{"path":"/336","title":"Есүс Иерусалимд орж ирэв ","display":"block","bookName":"Лук","ref":"19:28-21:38","html":"<p><strong>19</strong><u>28</u>Эдгээрийг айлдсаны дараа Есүс Иерусалимын зүг тэргүүлэн явав. <u>29</u>Тэгээд Тэр Чидун хэмээх уулын бэлд байх Бетфаг болон Бетанд дөхөж ирээд, шавь нараасаа хоёрыг илгээж</p><h1>Есүс</h1><h2>— <u>30</u>Эсрэг талд чинь байгаа тосгонд оч. Тэнд очоод, та нар хүн ер унаж байгаагүй уяатай дудран олно. Тайлаад энд авчир. <u>31</u>Хэн нэгэн та нараас “Та нар юунд уяаг нь тайлна вэ?” гэвэл “Эзэнд* энэ хэрэгтэй байна” гэж хэл </h2><p>гэжээ. <u>32</u>Явсан хоёр Түүний айлдсанчлан байгааг олов. <u>33</u>Тэгээд тэд дудрангийн уяаг тайлж байтал эзэн нь тэднээс</p><h1>Дудрангын эзэн</h1><h4>—Та нар юунд дудранг уяанаас нь тайлав? </h4><p>гэхэд <u>34</u>тэд</p><h1>Дагалдагчдын хоёр нь</h1><h3>—Эзэнд* хэрэгтэй байна </h3><p>гэв. <u>35</u>Тэд дудранг Есүст авчирч, дээр нь дээлүүдээ тохсоны дараа Есүсийг мордуулав. <u>36</u>Түүнийг тийн явах зуур хүмүүс зам дээр нь дээлээ дэвсэж байлаа. <u>37</u>Есүсийг Чидун уулын бэлд ирэх үед дагалдан яваа олон түмэн бүгдээрээ өөрсдийн үзсэн хамаг гайхамшгуудын төлөө чанга дуугаар баяртайгаар Бурханыг магтацгааж,</p><h1>Хурсан олон</h1><h4><u>38</u>—Эзэний нэрээр ирэгч Хаан<br/>ерөөлтэй еэ!<br/>Амар тайван нь тэнгэрт,<br/>Алдар сүр нь хамгийн дээр<br/>байх болтугай!<br/></h4><p>гэж байлаа. <u>39</u>Олны дунд байсан зарим фарисайчууд Түүнд</p><h1>Фарисайчууд</h1><h4>—Багш аа, шавь нараа хориоч</h4><p> гэсэнд <u>40</u>Тэр—</p><h1>Есүс</h1><h2>Би та нарт хэлье. Хэрэв тэд дуугаа хураавал чулуунууд хашхирна шүү </h2><p>гэв.<u>41</u>Тэгээд Есүс ойртон ирж, хотыг хараад түүний төлөө уйлж</p><h1>Есүс</h1><h2>— <u>42</u>Хэрэв чи ядаж, энэ өдөр юу амар тайванд хүргэхийг мэдсэнсэн бол! Гэвч эдүгээ энэ нь нүднээс чинь далдлагдав. <u>43</u>Дайснууд чинь чиний эсрэг бэхлэлт босгон чамайг бүсэлж тал талаас чинь бүчих өдрүүд ирэх үед <u>44</u>чамайг болон чиний дотор хүүхдүүдийг чинь газартай тэгшлэх болно. Тэд чиний дотор чулууг чулуун дээр нь орхихгүй. Учир нь чам дээрх, Бурханы харгалзлын цагийг чи мэдээгүй юм </h2><p>гэв.<u>45</u>Тэр тэгээд сүмд орж, тэнд байсан худалдаачдыг хөөн гаргаад, <u>46</u>тэдэнд</p><h2>—“Миний гэр залбирлын гэр байх ёстой” гэж бичигдсэн байдаг. Гэтэл та нар түүнийг нь дээрэмчдийн үүр болгожээ </h2><p>гэв. <u>47</u>Есүс өдөр бүр сүмд сургаалаа заадаг байлаа. Харин ахлах тахилч нар, хуулийн багш нар болон олны ахлагчид Түүнийг хөнөөх арга зам хайж байвч <u>48</u>ард олон бүгдээрээ Түүний үгийг анхааралтай сонсож байсан тул тэд яаж ч чадахгүй байлаа.</p><p><strong>20</strong><u>1</u>Тэрхүү өдрүүдийн нэгэнд Есүс сүм дотор хүмүүст сургаалаа зааж сайнмэдээ дэлгэрүүлж байхад нь ахлах тахилч нар, хуулийн багш нар ахлагчдын хамт Түүн дээр ирж, <u>2</u>Түүнд</p><h1>Иудейн удирдагчид</h1><h4>—Та ямар эрх мэдлээр эдгээрийг үйлдэж байгаагаа бидэнд хэл. Хэн Танд энэ эрх мэдлийг өгөв? </h4><p>гэсэнд <u>3</u>Тэр хариуд нь</p><h1>Есүс</h1><h2>—Би мөн та нараас нэг зүйл асууя. Надад хэл. <u>4</u>Иоханы баптисм тэнгэрээс үү, эсвэл хүмүүсээс үү? </h2><p>гэв. <u>5</u>Тэд өөр хоорондоо хэлэлцэн</p><h1>Иудейн удирдагчид</h1><h4>—Хэрэв бид “Тэнгэрээс” гэчихвэл, Тэр “Тэгвэл та нар яагаад түүнд итгээгүй юм бэ?” гэнэ. <u>6</u>Харин бид “Хүмүүсээс” гэвэл, ард олон бүгд Иоханыг эш үзүүлэгч байсан гэж үздэг тул биднийг чулуугаар шиднэ шүү дээ</h4><p> гээд, <u>7</u>тэд</p><h1>Иудейн удирдагчид</h1><h4>—Хаанаас ирснийг нь мэдэхгүй</h4><p> гэв. <u>8</u>Тэгэхэд нь Есүс</p><h1>Есүс</h1><h2>—Би ч гэсэн ямар эрх мэдлээр эдгээрийг үйлддэгээ та нарт хэлэхгүй </h2><p>гэжээ.<u>9</u>Есүс олон түмэнд ийм нэгэн сургаалт зүйрлэл айлдсан нь</p><h1>Есүс</h1><h2>—Нэгэн хүн усан үзмийн талбай байгуулж, усан үзмийн тариаланчдад түрээслээд, удаан хугацаагаар явав гэнэ.<u>10</u>Ургац хураах цаг болоход тэр усан үзэм авчруулахаар тариаланчид уруу боолоо явуулжээ. Гэтэл тариаланчид түүнийг зодоод, хоосон буцаав. <u>11</u>Тэр өөр боолоо явуулсанд тэд бас л түүнийг зодож доромжлоод, хоосон буцаажээ. <u>12</u>Тэр гурав дахийг нь явуулахад тэд боолыг нь зодож шархдуулаад хөөн явуулжээ. <u>13</u>Тэгээд усан үзмийн талбайн эзэн “Би яах вэ? Би өөрийн хайртай хүүг явуулъя. Тэд түүнийг минь хүндлэх байх” гэв. <u>14</u>Харин тариаланчид хүүг хараад, “Энэ чинь өв залгамжлагч нь байна. Түүнийг алчихвал өв хөрөнгө нь биднийх болно шүү дээ” гэж өөр хоорондоо эргэцүүлэн ярилцаад, <u>15</u>тэд түүнийг усан үзмийн талбайгаас гарган хаяж, түүнийг алжээ. Тэгвэл усан үзмийн талбайн эзэн тэднийг яах вэ? <u>16</u>Тэр ирж, тариаланчдыг хөнөөгөөд, усан үзмийн талбайгаа өөр хүмүүст өгөх болно </h2><p>гэжээ. Үүнийг сонссон хүмүүс</p><h1>Хурсан олон</h1><h4>—Тийм юм хэзээ ч бүү болог </h4><p>гэцгээхэд <u>17</u>Есүс тэднийг хараад</p><h1>Есүс</h1><h2>—Тэгвэл<br/>“Барилгачдын голсон чулуу<br/>Булангийн чулуу болов”<br/>гэж бичигдсэн нь ямар учиртай вэ? <u>18</u>Тэр чулуун дээр унах хүн бүр бутрах бөгөөд хэний дээр энэ чулуу унана, тэр няцарна </h2><p>гэж айлдав. <u>19</u>Тэр цагт Есүс өөрсдийнх нь тухай сургаалт зүйрлэл айлдсаныг ойлгосон хуулийн багш нар хийгээд ахлах тахилч нар Түүнд гар хүрэхийг санаархсан ч ард олноос айв.<u>20</u>Тэд Түүнийг ажиглан, Түүнийг үгэн дээр нь урхидан барьж, захирагчийн эрх мэдэлд тушаах зорилготой, зөвт мэт дүр эсгэгч туршуулуудыг Түүн уруу явуулав. <u>21</u>Тэд Түүнээс</p><h1>Фарисайчууд ба Херодынхон </h1><h4>—Багш аа, Таныг зөв ярьж сургадаг агаад хэнийг ч үл ялгаварлан, харин Бурханы замыг үнэнээр заадгийг чинь бид мэднэ. <u>22</u>Цезарьт албан татвар төлөх нь бидний хувьд хуульд нийцэх үү, үгүй юу? </h4><p>гэж асуув. <u>23</u>Гэвч Тэр тэдний заль мэхийг мэдэж, тэдэнд</p><h1>Есүс</h1><h2>— <u>24</u>Надад денар үзүүл. Хэний дүрс, бичээс энд байна? </h2><p>гэхэд тэд</p><h1>Фарисайчууд ба Херодынхон </h1><h4>—Цезарийнх </h4><p>гэлээ. <u>25</u>Есүс тэдэнд</p><h1>Есүс</h1><h2>—Цезарийн юмыг Цезарьт нь, Бурханы юмыг Бурханд өг </h2><p>гэж айлдав. <u>26</u>Ийнхүү тэд Түүнийг ард олны өмнө айлдсан үгэн дээр нь барьж чадсангүй. Харин ч Түүний хариултад гайхацгаан дуугүй болов.<u>27</u>(Амилал гэж байхгүй хэмээн ярьдаг) садукайчуудын зарим нь Түүн дээр ирж <u>28</u>асуун</p><h1>Садукайчууд</h1><h4>—Багш аа, Мосе “Хэрэв хэн нэгний чинь ах нас барж, эхнэр нь үр хүүхэдгүй үлдвэл дүү нь эхнэртэй нь гэрлэж ахынхаа үр удмыг залгуулах ёстой” гэж бидэнд бичсэн. <u>29</u>Ах дүү долоо байсан юм. Ууган нь эхнэр авч, үр хүүхэдгүй үхсэн. <u>30</u>Хоёр дахь нь, <u>31</u>гурав дахь нь ч мөн түүнийг авчээ. Ингэсээр ах дүү долуулаа үр хүүхэдгүй үхжээ. <u>32</u>Эцэст нь мөнөөх эмэгтэй ч мөн үхэв. <u>33</u>Иймд амилалд тэр эмэгтэй хэнийх нь эхнэр болох вэ? Учир нь тэр долоо бүгдээрээ түүнтэй гэрлэсэн шүү дээ </h4><p>гэхэд <u>34</u>Есүс тэдэнд</p><h1>Есүс</h1><h2>—Энэ үеийн хөвгүүд гэрлэдэг бас гэрлүүлдэг. <u>35</u>Харин тэрхүү үе хийгээд үхэгсдээс амилалд хүрэх зохистой гэж тооцогдсон хүмүүс гэрлэхгүй бас гэрлүүлэхгүй. <u>36</u>Тэд тэнгэрэлч нартай адил тул цаашид үхэх боломжгүй бөгөөд амиллын хөвгүүд тул Бурханы хөвгүүд юм. <u>37</u>Харин Мосе шатаж буй бутны тухай хүүрнэлдээ Эзэнийг Абрахамын Бурхан, Исаакийн Бурхан, Иаковын Бурхан гэснээрээ үхэгсэд амилахыг харуулсан юм. <u>38</u>Тиймээс Тэр үхэгсдийн бус, харин амьдын Бурхан мөн. Түүний хувьд бүгд амьд байдаг </h2><p>гэж айлдав. <u>39</u>Хуулийн багш нарын зарим нь</p><h1>Хэсэг хуулийн багш нар</h1><h4>—Багш аа, Та сайхан хэллээ </h4><p>гэв. <u>40</u>Тэд Түүнээс юуны ч тухай дахин асууж зүрхэлсэнгүй.<u>41</u>Тэр тэдэнд</p><h1>Есүс</h1><h2>—Христ бол Давидын хүү гэж тэд яагаад ярина вэ? <u>42</u>Давид өөрөө Дуулал номд<br/>“ЭЗЭН миний Эзэнд<br/>«Баруун талд минь залрагтун.<br/><u>43</u>Би дайснуудыг чинь<br/>Чиний хөлийн гишгүүр<br/>болгох хүртэл залрагтун» гэж айлдав”<br/>гэсэн. <u>44</u>Давид Түүнийг “Эзэн” хэмээн дууддаг бол, Тэр яаж түүний хүү байх билээ? </h2><p>гэв.<u>45</u>Ард олныг бүгдээр ийн сонсож байх зуурт Тэр шавь нартаа</p><h1>Есүс</h1><h2>— <u>46</u>Хуулийн багш нараас сэрэмжлэгтүн. Тэд урт дээлтэй явж, гудамж зээл дээр хүндлүүлэн мэндлүүлэх дуртай. Мөн тэд синагогуудад тэргүүн суудалд, найран дээр хойморт залрах дуртай бөгөөд <u>47</u>бэлэвсэн эмэгтэйчүүдийн гэр орныг цөлмөж, удаан залбирч буй дүр үзүүлдэг. Эдгээр нь үлэмжийн ял хүртэнэ </h2><p>гэв.<strong>21</strong><u>1</u>Есүс хараагаа өргөтөл, эрдэнэсийн санд бэлэг өргөж буй баячуудыг <u>2</u>мөн хоёр жижиг зэс зоос хийж буй нэгэн бэлэвсэн үгээгүй эмэгтэйг Тэр харав. <u>3</u>Тэр</p><h1>Есүс</h1><h2>—Үнэнээр Би та нарт хэлье. Ядуу бэлэвсэн энэ эмэгтэй бүх хүмүүсээс ихийг хийлээ. <u>4</u>Учир нь бүгд илүүдлээсээ хийсэн атал энэ эмэгтэй ядуу хэрнээ амь зуулгадаа хэрэгтэй байсан бүхнээ хийлээ </h2><p>гэв.<u>5</u>Зарим нь сүмийн тухай, энэ нь гоёмсог чулуунууд болон өргөлийн зүйлсээр хэрхэн чимэглэгдсэнийг ярьж байтал Есүс</p><h1>Есүс</h1><h2>— <u>6</u>Та нарын харж байгаа энэ бүхний чинь хувьд, нэг ч чулуу нөгөө дээрээ үлдэхгүй бүгд нурах тийм өдрүүд ирэх болно </h2><p>гэв.<u>7</u>Тэд Түүнээс</p><h1>Дагалдагчдын дөрөв нь</h1><h3>—Багш аа, хэзээ энэ нь болох вэ? Ийм юм болох үеийн тэмдэг юу вэ? </h3><p>гэж асууцгаав. <u>8</u>Тэр</p><h2>—Төөрөлдөхгүйн тулд болгоомжтой бай. “Тэр чинь би байгаа юм”, “Цаг нь ойрхон байна” хэмээн нэрээр минь олноороо ирэх болно. Тэдний араас бүү дага. <u>9</u>Та нар дайн болон үймээний тухай сонсвол бүү айгтун. Эхлээд энэ бүхэн болох ёстой ч төгсгөл нь хараахан биш юм </h2><p>гэв. <u>10</u>Тэгээд Тэр цааш нь тэдэнд</p><h1>Есүс</h1><h2>—Үндэстэн үндэстнийхээ эсрэг, хаанчлал хаанчлалынхаа эсрэг босох бөгөөд <u>11</u>хүчтэй газар хөдлөлтүүд болно. Энд тэндгүй гамшиг болон өлсгөлөн болж, аймшиг хийгээд үлэмж тэмдгүүд тэнгэрээс үзэгдэнэ. <u>12</u>Харин энэ бүгдээс өмнө Миний нэрээс болж тэд та нарыг барьж, хавчиж, синагогт тушааж, шоронд хорино. Мөн та нарыг захирагчид ба хаадын өмнө авчирна. <u>13</u>Энэ нь та нарын гэрчлэх боломж болно. <u>14</u>Өөрийгөө хамгаалах гэж урьдаас бэлдэхгүйн тулд зүрх сэтгэлээ төвшитгө. <u>15</u>Та нарыг эсэргүүцэгчдээс нэг нь ч эсэргүүцэж, хориглож чадахааргүй үг болоод мэргэн ухааныг Би та нарт өгөх болно. <u>16</u>Харин та нарыг эцэг эх, ах дүүс, садан төрөл, анд нөхөд чинь хүртэл бариулна. Тэд заримыг чинь үхэлд хүргэнэ. <u>17</u>Миний нэрээс болж бүгд та нарыг үзэн ядах болно. <u>18</u>Гэсэн хэдий ч та нарын толгой дахь ширхэг үс чинь ч устахгүй. <u>19</u>Та нар өөрсдийн тэвчээрээр амиа олж авна.<br/><u>20</u>Харин Иерусалим дайчдад бүслэгдэхийг та нар харахдаа, энэ хотын хоосрол ойрхон буйг мэдэх болно. <u>21</u>Тэгэхэд Иудейд байгсад нь уулс өөд зугтаг. Хотод байгсад нь тэндээс гараг, хөдөө байгсад нь хотод бүү орог. <u>22</u>Юу гэвэл бичигдсэн бүх зүйл биелэгдэхийн тулд энэ нь өшөө авалтын өдрүүд байх юм. <u>23</u>Тэр өдрүүдэд жирэмсэн болон хөхүүл эмэгтэйчүүд золгүй еэ! Учир нь газар дээр үлэмжийн уй гашуу болох бөгөөд энэ ард түмний дээр уур хилэн байх болно. <u>24</u>Илдний ирээр тэд унагаагдаж, бүх үндэстнүүд уруу цөлөгдөнө. Харийнхны цаг гүйцэх хүртэл Иерусалим харийнхны хөл доор талхлагдах болно.<br/><u>25</u>Нар, сар, оддод тэмдэг бий болж, тэнгисийн болон давалгааны хүрхрэх шуугианаас үүдэж газар дээрх үндэстнүүдийн дунд айдас төрнө. <u>26</u>Тэнгэрийн хүчнүүд сэгсрэгдсэнээс болж орон дэлхийд ирж буй зүйлсийг тэд ёрлож, айснаасаа ухаан алдана. <u>27</u>Тэгээд тэд Хүний Хүүг үүлэн дунд аугаа сүр хүч, цог жавхлантайгаар ирэхийг харна. <u>28</u>Харин эдгээр нь биелж эхлэх үед цэх зогсож тэргүүнээ өргө. Учир нь та нарын золилт айсуй </h2><p>гэв.<u>29</u>Тэгээд Тэр тэдэнд ийм нэгэн сургаалт зүйрлэл айлдав.</p><h1>Есүс</h1><h2>—Инжрийн мод болон бүх моддыг хар. <u>30</u>Тэдгээрийн нахиалахыг хараад зун ойртсоныг та нар мэддэг. <u>31</u>Түүнчлэн та нар энэ бүхэн тохиолдохыг хараад, Бурханы хаанчлал ойрхон байгааг мэдэгтүн. <u>32</u>Үнэнээр Би та нарт хэлье. Энэ бүхнийг тохиолдохоос нааш энэ үеийнхэн өнгөрөн одохгүй. <u>33</u>Тэнгэр газар өнгөрөн одовч Миний үгс үгүй болохгүй.<br/><u>34</u>Хэт идэж уух явдал, согтуурал болон амьдралын санаа зовнилоор та нарын зүрх дарамтлагдахгүйн тулд болгоомжлогтун. Тэрхүү өдөр хавх буух мэт та нар дээр гэнэт ирнэ. <u>35</u>Энэ нь газрын бүх гадаргаар нутаглагсдын дээр ирэх болно. <u>36</u>Харин Хүний Хүүгийн өмнө зогсох мөн болох гэж буй энэ бүхнээс зайлсхийх хүч чадалтай байхын тулд залбирч, ямагт сэргэг байгтун </h2><p>гэв. <u>37</u>Есүс өдөржин сүмд сургаалаа зааж, харин шөнө нь гарч яван Чидун хэмээх ууланд шөнийг өнгөрөөдөг байв. <u>38</u>Сүмд очиж Түүнийг сонсохоор бүх хүн өглөө эртлэн босдог байлаа.</p>","questionsTitle":"АСУУЛТУУД, АСУУЛТУУД, АСУУЛТУУД ","Question1":"Энэ хэсэгт гарч буй асуултуудыг жагсаан бич. Хэн асуултуудыг асуусан? Хэнд ирсэн асуултууд байсан бэ?","Question2":"Энэ хэсэгт танд онцгой санагдсан асуулт байна уу? Яагаад? ","Question3":"Та энэ хэсгийн зохиогчоос ямар асуултууд асуух чадвартай байхыг хүсэж байна? ","Question4":"Энэ хэсэгт гарч буй асуултууд таны амьдралд ямар утга илэрхийлж байна вэ?","prevPath":"/335","nextPath":"/337"}},"pageContext":{}}